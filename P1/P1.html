<!DOCTYPE html>
<html>
    <head>
        <meta charset="utf-8">
        <title>P1 Project Requirements</title>
        <style type="text/css">
          body {
              background-color: dimgray;
          }
          article {
              width: 85ch;
              margin: auto;
              padding: 30px;
              background-color:lightgray;
              box-shadow: 5px 5px 5px #141a18;
              text-align: justify;
          }
          h1 {
              font-size: 2em;
              font-variant-caps: petite-caps;
          }
          h2 {
              font-size: 0.9em;
            }
            
        h3 {
                  font-size: 0.7em  
              }

          p, ul {
              font-size: 15px;
              line-height: 150%;
          }
        
          p, ul, h1, h2, h3, h4 {
              color:#373737;
              font-family: "verdana", sans-serif;
          }
            
            ul {
            list-style-type: circle;
            }
        </style>
    </head>
    <body>
        <article>
            <header>
                <h1>P1 project requirements</h1>
                <h2>Hilmar, Henrik, Ida og Magnus (HHIM)</h2>
                <h3>September 20, 2017</h3>
            </header>
            <hr>
            <section>
                <p>Vi har valgt å jobbe med Sportscenteret, en sport- og friluftslivbutikk lokalisert i Longyearbyen på Svalbard. Butikkens eier heter Stig Erik Kristiansen og vi vil være i direkte kontakt med han gjennom hele prosessen. Butikken er godt kjent i byen og selve lokalet ønsker å bære en personlig og jovial stil. Sportscenteret har allerede en nettside (les:<a href="http://www.sportscenteret.no/" target="_blank" >http://www.sportscenteret.no/</a>), men ønsker å forkaste denne til fordel for en helt ny og mer brukervennlig side.</p>

                <p>Klientens ultimate mål med nettsiden er flere besøkende i den fysiske butikken. Han ønsker i tillegg at siden skal fungere som en oversiktlig hjelp for besøkende på Svalbard slik at de lett får med seg lover og regler som gjelder på øygruppen. Selv om butikken livnærer seg på salg av produkter, ønsker ikke klienten noe av dette på sin nettside. Siden vil derfor kun inneholde informativ tekst om butikken og hva som tilbys der, og videre informasjon om forskjellige severdigheter, normer og regler på Svalbard. Først og fremst tenker vi å nå disse målene ved å konstruere en oversiktlig og intuitiv nettside der det er lett å navigere seg gjennom informasjonen. Det vil være egne undersider for den fysiske butikken, våpenregler på Svalbard, turistinformasjon osv. Dette for å sikre at det ikke oppfattes som overveldende mye informasjon for de besøkende som allerede vet hva slags informasjon de er ute etter. Det vil også være viktig å skille selve butikken fra tips og råd om Svalbard, da det lett kan oppfattes som påtrengende og utrygt for besøkende å notere seg råd fra noen som de opplever prøver å selge dem noe. I tillegg til en strukturert og oversiktlig side, ønsker vi også å samle butikkens grafiske profil slik at den oppleves som mer gjennomført og konsekvent. Vi vil også livne opp siden med beskrivende bilder både av butikken selv og området rundt. På denne måten ønsker vi å gi besøkende på siden et positivt inntrykk av både butikken og stedet. Ved å gjøre siden mer estetisk appellerende, mistenker vi også at besøkende har større sannsynlighet for å klikke seg videre rundt på siden og på denne måten få med seg viktig informasjon om Svalbard, noe som var viktig for vår klient.</p>

                <p>Målgruppen til nettsiden vil være nokså bred. Likevel kan det antas at besøkende hovedsakelig vil bestå av mennesker som er på utkikk etter informasjon om sportsutstyr i forbindelse med Svalbard. Klienten ønsker at det første besøkende ser på siden skal være informasjon om selve butikken. Det er derfor grunn til å tro at besøkende på siden i utgangspunktet vil være på utkikk etter utstyr og ikke turistinformasjon. Turister som er ute etter generell info vil trolig da oppsøke reisebyråer for dette. På bakgrunn av disse antagelsene, vil sannsynligvis målgruppen bestå av sportsinteresserte. Det kan være enslige, familier, voksene og ungdommer. Segmentering på bakgrunn av demografi vil derfor vise seg vanskelig da sportsinteresserte finnes i alle kjønn og aldere. Det vil derimot være fordelaktig å segmentere på bakgrunn av interesse. Målgruppa vil trolig bestå av eventyrlige og sportsinteresserte mennesker som liker å komme forberedt. Det kan være mennesker med mye erfaring, så vel som dem uten noe i det hele tatt. Klienten nevner at han ønsker at siden skal appellere til andre en de typiske ”masseturistene” og vil derfor at siden skal bli lagt opp annerledes enn diverse turoperatører som fokuserer mye på salg. Det er god grunn til å tro at samtlige besøkende på siden planlegger en tur, har bestilt tur eller er på Svalbard i søkende stund. Det mange av dem nok har til felles er interessen for sport og det faktum at de skal besøke Svalbard. Da de klikker seg inn på vår klients nettside, vil de derfor møte oversiktlig informasjon om sportsutstyr, og forhåpentligvis raskt innse at de også kan bruke siden til å få nyttig og behjelpelig informasjon om nærområdene og hvordan de kan ferdes trygt på øygruppen.</p>

                <p>Vår klient ønsker at startsiden skal oppgi konkret og informativ informasjon om sin fysiske butikk og hva de tilbyr. Dette vil skje i form av tekst og noen få, forklarende bilder. Videre ønsker han flere undersider med annen type informasjon. For klienten er det ikke viktig at siden hans inneholder lange tekster med informasjon, men heller kortere sammendrag og deretter linker til mer informasjon for dem som måtte trenge det.</p>

                <p>Det vil være en egen underside til praktisk informasjon om våpen der han også oppgir hvilke produkter butikken hans kan tilby i forhold til dette. Det er imidlertid også viktig for vår klient at dette ikke oppfattes som påtrengende salg, men heller en pekepinn til hva slags muligheter som finnes. Klienten foreslår også å linke videre til andre sider (som åpnes i nye faner) der det står mer informasjon om andre produkter han kanskje ikke tilbyr i sin butikk, men som kan være behjelpelige under besøket. Dette vil trolig føre til at besøkende oppfatter han og informasjonen han gir, som mer nøytral og pålitelig.</p> 

                <p>Videre ønsker klienten en underside med informasjon om forskjellige turoperatører. Her vil han gjerne ha de guidefirmaene og turoperatørene som han samarbeider med og litt informasjon om disse. Det er da ønskelig med beskrivende tekst, enkle bilder og link videre til hver av disse. Linkene må imidlertid åpnes i en ny fane for å unngå at besøkende klikker seg vekk fra siden hans.</p>

                <p>Det er også ønskelig med en underside med generell informasjon om Svalbard. På denne siden vil klienten også ha en seksjon med FAQ. Vi vil underveis i prosjektet vurdere om det er fordelaktig å gi denne seksjonen en egen underside dersom det bidrar til et mer oversiktlig uttrykk. Han ber også om at nettsiden opplyser om lover og regler for ferdsel på Svalbard og nyttige tips til hvordan man skal komme seg rundt. Dette har vi tenkt til å tildele en egen underside da klienten tydelig understreker viktigheten av at besøkende får med seg dette. Videre i prosjektet vil vi også forsøke å komme med en god løsning på hvordan vi kan øke sjansen for at besøkende faktisk blir gjort oppmerksomme på dette og klikker seg inn for å lese. Dette kan vi oppnå på mange måter, blant annet ved bruk av gjennomtenkt plassering på siden, samt eksempelvis farger og/eller andre visuelle virkemidler.</p>

                <p>Da det er både norske og utenlandske turister som besøker Svalbard, ønsker klienten at siden skal finnes på både norsk og engelsk. Videre gir klienten oss stor frihet når det kommer til utforming av den grafiske profilen. Vi ser for oss at vi skal ta utgangspunktet i den logoen og de fargene som allerede brukes på den fysiske butikken, nemlig grønn og gul. Vi ønsker å beholde det personlige og litt hjemmekoselige preget som butikken har i sin fysiske form og da spille på følelsen av varmt tre i det grafiske uttrykket. Da vi ser for oss at besøkende i stor grad vil bestå av mennesker som planlegger et Svalbardbesøk, vil det nok også være lurt å ha i bakhodet hvilken sinnstilstand disse befinner seg i. Mange liker å planlegge og lese om steder de skal besøke før de drar. Derfor er det viktig for oss at siden oppfattes som varm og innbydende for besøker slik at de får en positiv opplevelse når de klikker seg rundt og leser informasjonen. I tur vil dette trolig også øke sannsynligheten for at målet om økt besøksfrekvens i butikken blir nådd.</p>
        </section>    
        <section>
                <h4 >Tekniske utfordringer</h4>
            <p>Klienten har uttrykt et ønske om følgende funksjoner på nettsiden:</p>
            <ul>
                <li>Kontaktskjema</li>
                <li>Dynamisk åpningstid</li>
                <li>Interaktiv kartfunksjon</li>
                <li>Mulighet til å endre språk</li>
            </ul>

                <p>Dette er funksjoner som vi i skrivende stund ser for oss at er realistiske å få til innenfor rammene av dette pensum. Det vil dog vise seg underveis hvorvidt alle disse ønskene er gjennomførbare ut ifra vårt kunnskapsnivå rundt faget ved semesterslutt. Det var også et ønske fra klienten om å kunne redigere info selv i etterkant av prosjektet, men dette ser vi på som for komplekst med tanke på tidsramme og emnets innhold. Det er foreløpig uvisst hvordan klienten planlegger å opprettholde nettsiden etter prosjektets slutt. Dette vil være noe klienten finner ut av før innlevering.</p>
            </section>
        </article>
    </body>
</html>


